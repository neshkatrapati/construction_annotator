ओपनर मुरली विजय और कप्‍तान विराट कोहली के 'बड़े' शतकों की मदद से टीम इंडिया ने श्रीलंका के खिलाफ दिल्‍ली टेस्‍ट के पहले ही दिन अपनी स्थिति बेहद मजबूत कर ली है. 
मैच के पहले दिन मुरली विजय ने 155 रन की बेहतरीन पारी खेली जबकि कप्‍तान विराट 156 रन बनाकर नाबाद हैं. 
विराट ने जहां सीरीज में लगातार तीसरा शतक जमाया जबकि विजय का यह लगातार दूसरा शतक रहा. 
पहले दिन स्‍टंप्‍स के समय टीम इंडिया की पहली पारी का स्‍कोर 4 विकेट पर 371 रन था. 
कप्‍तान कोहली के साथ रोहित शर्मा 6 रन बनाकर नाबाद हैं.
विजय और कोहली ने तीसरे विकेट के लिए 283 रन की साझेदारी की. 
मैच के दूसरे दिन कल देखने वाली बात यह होगी कि क्‍या विराट नागपुर टेस्‍ट की तरह दोहरा शतक जमाने में सफल होते हैं या नहीं.
